---
title: Verktøy & Utviklingsmiljø
---

import { GoogleSuggestion } from "../src/components/GoogleSuggestion/GoogleSuggestion.tsx";

# Verktøy & Utviklingsmiljø

Når man jobber med koding skjer det oftest på en datamaskin. Det finnes mye programvare du kan installere for å gjøre det enklere å skrive kode, og det er også greit å ha tenkt på ditt fysiske utviklingsmiljø.

## Kontorrekvisita

Hvis du skal skrive kode, så er det veldig greit å ha en god skjerm, et godt tastatur og en god mus. Det er også viktig på lang sikt at du har en god stol å sitte i.

## Operativsystem

Det vil omtrent alltid gå helt fint å kode i Windows, macOS eller i Linux-baserte operativsystemer.

## Essensiell programvare

### Kode-editor

[Visual Studio Code](https://code.visualstudio.com/) er en populær kode-editor som er tilgjengelig på alle store operativsystemer. Visual Studio Code har også et aktivt extension-miljø, som gjør at du som bruker kan laste ned mange nyttige tillegg direkte inne i editoren.

Du kan selvfølgelig [bruke en annen kode-editor](https://google.com/search?q=Top%20code%20editors%202023) hvis du ikke liker VSCode.

### Git

[Git](https://git-scm.com/) er et versjonskontrollsystem. Det blir brukt for å lagre en historie av versjoner av koden din, og gjør det enklere å jobbe sammen med andre på en felles kodebase. Dette er industri-standard, og blir brukt innenfor alle fagområder som inneholder koding. Kode som er versjonert med git blir ofte lagret på [Github](https://github.com/) eller [Gitlab](https://gitlab.com/).
